---
sidebar_position: 1
---

# Білім берудегі зерттеу әдістері

Ұзақ уақыт бойы бестселлер болып келе жатқан «Білім берудегі зерттеу әдістері» кітабының толықтай жаңартылған және кеңейтілген осы сегізінші басылымы білім беру саласындағы зерттеулердің барлық кезеңдерінде қолданылатын әдістердің бүкіл ауқымын қамтиды. Оның негізгі бес бөлімі келесі тақырыптарды қамтиды: білім беру саласындағы зерттеулердің контексі; зерттеу дизайны; білім беру саласындағы зерттеулердің әдіснамалары; деректер жинау әдістері; және деректерді талдау мен есеп беру.

Бұл кітап білім беру саласындағы зерттеулерді жүргізетін, түсінетін және қолданатын студенттер, ғалымдар мен зерттеушілер үшін негізгі оқу құралы болып қала береді және бірнеше тілге аударылған. Онда айқын теориялық негіздерге, зерттеу дәлелдеріне және жаңартылған (соңғы) дереккөздерге сүйенген мол әрі құнды практикалық кеңестер ұсынылған, сондай-ақ зерттеуді жоспарлайтын, жүргізетін, есеп беретін және бағалайтын зерттеушілер үшін негізгі мәселелер мен сұрақтарды көтереді.

Бұл басылымға келесі тақырыптар бойынша жаңа тараулар енгізілген:

* Аралас әдістерді зерттеу
* Білім беру саласындағы зерттеулердегі теорияның рөлі
* Интернет-зерттеулердегі этика
* Зерттеу сұрақтары мен гипотезалары
* Интернет-сауалнамалар
* Білім беру саласындағы зерттеулердегі виртуалды әлемдер, әлеуметтік желілік бағдарламалық қамтамасыз ету және нетография
* Білім беру саласындағы зерттеулерде екінші реттік деректерді пайдалану
* Статистикалық маңыздылық, әсер өлшемі және статистикалық қуат
* Аралас әдістерден тыс: жағдайаралық (cross-case) және жағдай ішіндегі (within-case) талдауларды біріктіру үшін Сапалық Салыстырмалы Талдауды (QCA) пайдалану.

«Білім берудегі зерттеу әдістері» – кәсіби зерттеушілер үшін де, білім беру және әлеуметтік зерттеулермен айналысатын кез келген адам үшін де оқуға қажетті маңызды кітап.

Кітап көптеген онлайн материалдармен толықтырылған, оның ішінде PowerPoint слайдтары, пайдалы веб-сілтемелер, практикалық деректер жиынтығы, кітаптан жүктеп алынатын кестелер мен суреттер, сондай-ақ зерттеу әдістері бойынша виртуалды, интерактивті, өз бетінше оқуға арналған оқыту бағдарламасы бар. Бұл ресурстарды мына мекенжайдан табуға болады: www.routledge.com/cw/cohen.

**Луис Коэн** – Ұлыбританиядағы Лафборо университетінің құрметті профессоры (Emeritus Professor of Education).
**Лоуренс Мэнион** – Ұлыбританиядағы Манчестер Метрополитен университетінің музыка саласы бойынша бас оқытушысы (Principal Lecturer) болған.
**Кит Моррисон** – Қытайдағы Макао ғылым және технология университетінің профессоры және институционалдық даму жөніндегі кеңесшісі.

